---
author: Alofonksyonè
title: Mizandisponibilite
date: 2022-09-29
description: Presizyon sou fonksyonè ki an disponibilite
tags:
  - pozisyon
  - fonksyon piblik
thumbnail:
  url: img/mizandisponibilite.jpg
  author: David
  authorURL: https://www.pexels.com/@david-2030851
  origin: Pexels
  originURL: https://www.pexels.com/photo/3712597
---

{{< accordion >}}
  {{< accordion-item header="Atik 127-134 dekrè sou fonksyon piblik la" show="true" >}}
  Mizandisponibilite an koresponn ak pozisyon fonksyonè ki kite administrasyon an pandan yon tan san l pa sispann fè pati fonksyon piblik la. Men pandan tan sa li sispann benefisye dwa avansman, retrèt ak lòt avantaj.
  
  Mizandisponibilite ki pi long lan dire 1 an e li renouvlab 1 fwa sou demann fonksyonè a.
  {{< /accordion-item >}}
  {{< accordion-item header="Atik 135-140 dekrè sou fonksyon piblik la" >}}
  Mizandisponibilite an ka pwononse dofis ou sou demann fonksyonè a, men OMRH dwe bay avi l. Fonksyonè a dwe mande reyintegrasyon l 2 mwa pou pi piti avan mizandisponibilite a fini. Si l pa mande reyentegre l nan delè sa, se tankou l t demisyone.
  {{< /accordion-item >}}
{{< /accordion >}}

Si w te mande mizandisponiblite pou konvnans pèsonèl, sonje w dwe mande reyentegrasyon w 2 mwa pou pi piti, avan mizandisponiblite a ekspire. Reyentegrasyon sa pa otomatik, li fèt an fonksyon de anplwa ki disponib nan moman an, se gendwa menm nan yon lòt enstitisyon fonksyonè a reyentegre.

Administrasyon an ka pwononse mizandisponiblite a dofis tou
- Kòm mezi disiplinè, lè sa li pa ka dire plis ke 3 mwa;
- Nan ka kote Fonksyonè a nan prizon si l pa kondane pou yon enfraksyon grav, lè sa mizandisponiblite a ap ekspire lè fonksyonè a libere;
- Nan ka yon fonksyonè ki te an konje maladi manch long e ki pa reprann sèvis.

{{< alert color="light" icon="fas exclamation">}}
    Fonksyonè ki an disponiblite a toujou gen obligasyon rezèv ak diskresyon parapò ak fonksyon li te okipe a. 
{{< /alert >}}
